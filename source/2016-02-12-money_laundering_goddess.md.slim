---
layout: post
title: |
  Як правильно відмивати гроші по-японськи.

summary: |
  Відмивання грошей — тема всім знайома і цікава. Особливо українцеві, з огляду на історичні перипетії.

intro:
  image: IMG_9385.jpg
images:
  basepath: 2016/2016_02_12_money_laundering_goddess

description: |
  Минулих вихідних ми здійснили невеличку подорож до кількох храмів старої Камакури. Камакура — це невеличке містечко неподалік від Токіо наповнене старовизною: буддистськими і шінтоїськими храмами, давніми монастирями і прихистками для різних верств знедолених, мальовничою природою на оточуючих місто з усих боків пагорбах, рікшями „на прокат” і незліченними магазинчиками.

tags:
  - Kamakura
  - shinto
  - Buddism
  - travel
  - culture

---

= chapter do
  markdown:

    Відмивання грошей — тема всім знайома і цікава. Особливо українцеві, з огляду на історичні перипетії останніх до- і пост- майданних часів. Обох „великих” майданів і багатьох менших міні- до middle-sized майданчиків.

    Але в Японії на цей процес дивляться інакше, ніж ми звикли. Можна, сказати по-творчому і з натхненням.

    Минулих вихідних ми здійснили невеличку подорож до кількох храмів старої Камакури. Камакура — це невеличке містечко неподалік від Токіо наповнене старовизною: буддистськими і шінтоїськими храмами, давніми монастирями і прихистками для різних верств знедолених, мальовничою природою на оточуючих місто з усих боків пагорбах, а також рікшями „на прокат” і незліченними магазинчиками з нікому непотрібним (тим не менше, активно продаваним) туристичним мотлохом та рисовим печивом „сенбе”.

    Свого часу, у 1100-ч - 1300х роках Камакура була центром шьогунату і
    дала назву історичному періоду Японії під назвою „період
    ... правильно!  Камакура”. Цим пояснюється багата історична спадщина містечка.

= divider "IMG_9396.jpg", filters: %w{vignette-60} do
  markdown:

    # Храм імені „Розлучення по-японськи”

    ## Перш, ніж розпочинати розповідь про вибрані для відвідування місця, зауважу, що ми цього разу переслідували цілком конкретну мету.

    Лютий-березень місяць у Японії припадають на час цвітіння японської
    сливи „уме́” і, відповідно, скрізь де така слива водиться в кількості
    більше одного-двох дерев, це називається „садом” або „лісом”. Кінець зими та початок весни оголошуються „уме-мацу́рі” — тобто
    „фестивалем цвітіння уме”.

= chapter do

  markdown:


    Від більш відомого „ханамі” — свята цвітіння сакури — уме-мацурі
    відрізняється прохолоднішою погодою (не сядеш під деревом на
    ряднині), а отже, і відсутністю всенародних пиятик попід квітами.

    У відповідності до сезону наш маршрут співпадав з наявними в
    достатній для „саду” кількості сливовими деревами. Один з відомих
    прихистків уме у Камакурі — старий монастир [То̄кей-джі (Tookei-ji,
    англ. 東慶寺)](https://goo.gl/jpdmsS).

    Монастир був заснований у 1285му році як прихисток, але не для уме,
    а для знедолених подруг життя.  У монастирі переховувалися жінки,
    які задумали розлучитися з своїми чоловіками. Жінки, що поневірялися
    в шлюбі, не могли отримати розлучення в старі часи, бо тоді, як
    розлучення дуже легко надавалося чоловікам, жінки не мали на нього
    права. Тож, для них залишався єдиний шлях — сховатися у монастирі від
    домашнього деспота. Існувала ціла мережа подібних буддистських
    монастирів-прихистків.

  = gallery(%w{IMG_9374.jpg IMG_9383.jpg IMG_9387.jpg IMG_9388.jpg IMG_9391.jpg IMG_9394.jpg})

  = pull_right google_map( "https://www.google.com/maps/embed?pb=!1m14!1m8!1m3!1d13019.83427714069!2d139.5383156!3d35.3318503!3m2!1i1024!2i768!4f13.1!3m3!1m2!1s0x0000000000000000%3A0xa6b9e79de2be50d3!2zVMWNa2VpLWpp!5e0!3m2!1suk!2sjp!4v1455677800158")
    markdown:
      Сам же То̄кей-джі виконував цю свою функцію понад шість сотень
      років. Зараз відкритий для туристів та відвідувачів, бажаючих
      насолодитися типовими японськими покрученими деревами та ідеально
      доглянутими мохами та лишайниками.

      Храм знаходиться в якихось кількох сотнях метрів від станції
      електрички Кіта-Камакура (Північна Камакура) і легко доступний.


= divider "IMG_9410.jpg", filters: %w{vignette-80} do
  markdown:

    # Відмивання грошей „по-чесному”.


    Сам процес вікіпедією визначається так: *«Відмивання» грошей це
    операція, в процесі якої приховуються походження, призначення
    грошового платежу. «Відмивання грошей» - це конверсія, або
    "очищення" майна, яка бере початок від серйозного злочину з метою
    приховання джерела його походження.*

    Але японці і тут зуміли зробити атракціон, релігійну святиню і
    пам’ятку для відвідин туристів.

= chapter do

  = pull_right photo("IMG_9416.jpg", filters: []), 6

    markdown:

      >> **Вікіпедія**: Поняття Брудні гроші (англ. dirty money) і
      "Відмивання грошей" (англ. money laundering) — терміни, що виникли
      у США в 30-ті роки XX ст. у зв'язку з прийняттям у країні закону,
      який забороняв вільний продаж алкогольних напоїв. Одним із
      негативних наслідків "сухого закону" стала контрабанда алкоголю,
      доходи від якої вкладалися в розвиток мережі пралень...



  markdown:

    Від цієї ж станції Кіта-Камакура до Дзені Арай Бентен веде
    [півгодинний двокілометровий піший маршрут](https://goo.gl/IImw4c)
    через невисокі гори. По дорозі є ще кілька цікавих
    храмів.

    Наприклад, один з храмів продає звичайні блюдця. Блюдця для
    розбивання. Можна купити кілька штучок (в кого наскільки зла і
    розпачу накопичилося) і зігнати своє зло, розквасивши їх на друзки в
    спеціально відведеному для цього місці. Повністю передається
    автентичність атмосфери сімейної сварки, але все це на свіжому
    повітрі в оточенні зелені дерев. Та й потім не треба відшкрябувати
    макарони з кетчупом від шпалер і вимітати друзки блюдець з килима.
    Не пам'ятаю як звався той храм, але якби мене питали, я б назвав
    його "Храмом Богині Пам'яті про Щасливе Подружнє Життя".

  = pull_right google_map("https://www.google.com/maps/embed?pb=!1m14!1m8!1m3!1d13019.83427714069!2d139.5383156!3d35.3318503!3m2!1i1024!2i768!4f13.1!3m3!1m2!1s0x0000000000000000%3A0x4807874382ae0925!2sZeniaraibentenugafuku+Shrine!5e0!3m2!1suk!2sjp!4v1455678063209") do

    markdown:
      Храм з майже невимовною назвою
      [Дзені-арай-бентен-уґафуку](https://goo.gl/WJgm8C)
      (Zeniaraibentenugafuku Shrine) в путівниках частіше іде під
      скороченою назвою Храм Уґафуку або Дзені Арай Бентен (Ugafuku
      Shrine) — **Храм Богині Відмивання Грошей**.  😀Саме так! У Японії
      відмиванням грошей займається не якийсь там мафіозі, чи ділок, а
      ціла богиня. В релігії шінто цьому „присвячена” повна божа
      посада.

      Вчитайтеся в це ще раз: БАГИНЯ офіційно посаджена контролювати
      потік відмивання грошей! Що ще ви хотіли дізнатися про цю націю?
  markdown:


    Але на відміну від американського варіанту відмивання грошей тут дещо
    простіше. Легенда про Уґафуку каже, що якщо в чудодійному джерелі
    храму обполоснути купюри чи копійки, то все помите подвоїться чи
    навіть помножиться.


    Тепер ми точно розгадали секрет японського економічного чуда. В них же такі джерела!  Майже як «Поле Чудес», тільки Буратінкам навіть не треба в землю закопувати свої золоті сольдо!  Треба буде якось порозпитувати, чи можна трохи тої водички експортувати в Україну, щоб наші діляги могли відмивати гроші „по-правильному”, за новітніми японськими технологіями, а не так як теперечки.

  = photo %w{IMG_9406.jpg IMG_9408.jpg IMG_9415.jpg IMG_9420.jpg IMG_9423.jpg}, layout: :portrait

  markdown:
    Коли ми відвідували пару років тому цей же храм, перетнулися із справжніми „профі” відмивання. Нам з ними не рівнятися.

    Кілька мужиків привезли на мікроавтобусі, вивантажили на візок з півдесятка здоровезних полотняних лантухів. В кожному з лантухів по передзвону вгадувалося по кілька десятків кілограмів монет. І обмивали ці мішки в чудодійному потічку. Ох заживуть же мужики, коли це все проросте і дасть поросль!

    А наші помиті монетки і тисячо-єнні купюри поки-що не виказують
    жодних ознак ні мітозу, ні мейозу, ні будь-якого іншого поділу чи
    брунькування. Побачимо далі. Може воно тільки для місцевих або
    японське громадянство потрібне?
