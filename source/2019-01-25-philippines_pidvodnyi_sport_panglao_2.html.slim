---
title: Підводний спорт на Панґлао (2)
summary: "Частина друга: де та почім"
series: Філіппіни

description: |
  Підводний спорт — недешеве задоволення. Плата інструктору, костюми, ласти, маски і акваланги. Заправка повітрям аквалангів. Човен. Але Філіппіни дають можливість „відірватися“ по повній. Значно дешевшe, ніж деінде. У рази дешевше, ніж для прикладу на Окінаві. Скажімо, один спуск на Окінаві може обійтися приблизно у ту ж вартість, що і шкільний курс PADI на Панґлао.


images:
  basepath: 2019/2019-01-25-philippines_pidvodnyi_sport_panglao_2

intro:
  image: GOPR2964_Fotor.jpg
  filters:
    - vignette-60
    - sepia-10

tags:
  - Philippines
  - Panglao
  - Bohol
  - diving
  - Asia
  - travel

---
= chapter do
  markdown:


    # „Домашні“ рифи Панґлао

    З усіх боків острів оточують так звані „домашні“ рифи (англ.: House Reef). Домашні рифи є у всіх островів коралового походження. Такі острови піднялися з моря, суша і гори складаються із відмерлих коралів, а навколо островів живими коралами продовжуються формуватися нові кальцієві накопичення.

  = gallery %w{GOPR3209_Fotor-EFFECTS.jpg GOPR3609_Fotor-EFFECTS.jpg GOPR3630_Fotor-EFFECTS.jpg} do
    p М'які корали домашнього рифу Алона

  = photo "GOPR2951_Fotor.jpg", filters: [] do
    p Корали біля Арко Поінт
  markdown:
    Навпроти найпопулярнішого пляжу Панґлао Алона розташувався один із таких „домашніх“ рифів. Наш іспанський інструктор Куко повіз нас пірнати в одному зі спусків до місця, відомого як Arco Point. Тут на вершині стіни зіяє вхід до тунелю. Тунель починається в горизонтальній частині на вершині стіни на глибині біля шести метрів, а вихід із тунелю — закінчується отвором уже у вертикальній частині самої стіні на глибині дванадцяти-тринадцяти метрів. Першого разу було трохи незвично, бо в цей тунель треба запливати згори і спускатися головою донизу.

  = pull_right (photo "GOPR2842_Fotor_3.jpg", filters: [], caption: "Домашній риф Напалінґ. Косяки сардин."), 6 do
    p З іншого боку острова — інша точка для пірнання — Напалінґ — де ми пірнали, щоби подивитися величезні зграї сардин прямо біля берега. Напалінґ ще цікавий тим, що край стіни тут зовсім близько від берега — не далі, ніж 5–10 метрів і до неї можна допливти самостійно, тож пірнають тут прямо з берега, немає необхідності плисти до стіни на човні. Щоправда, берег тут скелястий — вертикальна стіна з відмерлих коралів висотою до десяти-п’ятнадцяти метрів, — до води ведуть просто кілька бетонних сходинок і коли вітер із моря, а на воді хвилі, то з берега спускатися дуже небезпечно, а отже нема й пірнань.
  = gallery %w{GOPR2912_Fotor.jpg GOPR2898_Fotor.jpg GOPR2914_Fotor.jpg GOPR2861_Fotor.jpg} do
    p Коралова стіна домашнього рифу Напалінґ

= divider "pamilacan.jpg" do
  h1  Острів Памілакан
= chapter do

  markdown:

  = pull_right google_map "https://www.google.com/maps/embed?pb=!1m18!1m12!1m3!1d7870.366195307453!2d123.91971024577991!3d9.492798622666411!2m3!1f0!2f0!3f0!3m2!1i1024!2i768!4f13.1!3m3!1m2!1s0x33aa56f950faa5a7%3A0xb24de5e59c87020b!2sPamilacan+Island!5e0!3m2!1suk!2sjp!4v1547604855305" do

    p На Памілакан нас звозив усе той же іспанець-інструктор Куко. Памілакан — малюсінький острівець, менше 1,5 км у поперечнику на південний схід від Панґлао. Поїздка на Памілакан займає практично весь день — ~40–50 хвилин на човні, плюс два пірнання, плюс обід після пірнань у місцевому філіппінському „готелі“. Готель у лапках, бо — це по суті кілька невеличких котеджів сплетених із пальмового листя на трав’янистій галявині просто на березі моря, з пальмами й банановими заростями. Як розказував Куко, у цьому ж котеджі можна спинитися на кілька днів за „райською“ вартістю: день перебування на острові з трьохразовим харчуваннями обходиться в 900 песо.

  = gallery %w{GOPR2763.jpg GOPR2773.jpg GOPR2775.jpg GOPR2777.jpg GOPR2776.jpg GOPR2774.jpg GOPR2770.jpg GOPR2769.jpg  } do
    p Обід в котеджах на острові Памілакан. Тарілки з бананового листя, смажені у цукрі та олії до карамелізації банани. Екзотики хоч відбавляй.

  markdown:

    Навколо Памілакана теж простягається його „домашній“ риф легко досупний із берега — на відстані, може, 50–100 метрів від берега вже можна пірнати й милуватися коралами. Для мілководних коралів підводне обладнання не потрібне, цілком можна обійтися маскою з трубкою, тому корали Памілакана доступні і для пірнальників без посвідчень PADI.

    Назва „Памілакан“ місцевою, як пишуть, означає „ліжбище скатів манта“. Що вказує на те, що ці гігантські скати тут водилися в достатку, але ми не побачили жодного, та й інструктор про манта теж не згадував. Мабуть, можна зробити висновок, що як і на Балікасаґу вони тут перевелися. А жаль. Пишуть також, що в околицях Памалакану або і просто з берега інколи можна побачити зграї дельфінів чи мігруючих китів. Можливо. Але ми не бачили.

= divider "balicasag.jpg" do
  h1 Острів Балікасаґ
= chapter do

  markdown:

  = pull_right google_map "https://www.google.com/maps/embed?pb=!1m18!1m12!1m3!1d3934.903343480585!2d123.68224155045851!3d9.517126943149758!2m3!1f0!2f0!3f0!3m2!1i1024!2i768!4f13.1!3m3!1m2!1s0x33aba90ad5f1cd35%3A0x8a1880e571666673!2sBalicasag+Island!5e0!3m2!1suk!2sjp!4v1547604370324" do

    p Балікасаґ — ще один малюсінький острівець біля Панґлао. На цей раз — на південний захід від більшого острова. Майже круглий острів, діаметром усього лиш біля 600 метрів. Балікасаґ, як і інші острови оточує „домашній“ риф. У багатьох місцях корали підходять дуже близько до поверхні, що робить його справді доступним для пірнання з маскою. У цьому є й плюси і мінуси. Від головного пляжу Панґлао — Алона, — до Балікасаґ щоденно відправляються сформовані групи у півтора-два десятки туристів (переважно китайців, як і скрізь у світі зараз). Можна найняти й персонального човна на дві-три людини. Але, навіть якщо ви припливете на персональному човні, все-одно на самому Балікасаґу вас чекатимуть  натовпи пірнальників. На мілководді для них влаштовують атракціон — годування риб. Супроводжуючий філіппінець тримає в кульку величезну нарізану хлібину і видає потроху туристам, а ті вже діляться хлібом із рибами. Тож риб тут — величезна прірва, але плавати доводиться поміж чужих ніг і хлібних окрайців.

  = gallery %w{GOPR3004.JPG GOPR3017.JPG IMG_3769.jpg  GOPR3043_Fotor-EFFECTS.jpg GOPR3047_Fotor-EFFECTS.jpg GOPR3206_Fotor-EFFECTS.jpg} do
    p Балікасаґ


  markdown:

    На Балікасаґу є два туристичних місця, куди вас обов’язково підвезуть на човнику: черепаша точка й „рибна“. За кожну з цих точок потрібно заплатити 250 песо державного мита з голови відвідувача. Тож приготуйте додатково ще 500 на людину. Хоча деякі групи включають це мито у вартість усієї подорожі.

    А от щодо підводних спусків із знаряддям, то на Балікасаґу не так усе просто. Острів оголошений природним заказником і кількість пірнальників обмежена — 150 аквалангістів за день. Ми прибули на Панґлао перед самим Різдвом, саме починався високий сезон і всі пірнання на Балікасаґу вже були забиті аж до 5го січня й нам пробитися туди не вдалося. Обмежилися тільки пірнанням із трубкою поміж ніг годуючих рибок китайців.

  = gallery %w{GOPR3086.JPG GOPR3100.JPG GOPR3101.JPG GOPR3104.JPG GOPR3105.JPG GOPR3111.JPG GOPR3113.JPG GOPR3088.JPG} do
    markdown:
      Virgin Island --- зовсім малюсінький острівець, навіть не острів, а просто піщана стометрівка. Крім продавців морепродуктів і смажених бананів та туристів тут нема зовсім нічого.

  markdown:

    З черепахами пірнання на Балікасаґу теж не дуже — бачили тільки одну, яка швиденько втекла. Не знаю, щоправда, як щодо черепах при пірнанні з аквалангом, може вони там справді є. А взагалі, усі путівники вказують, що Балікасаґ знаменитий зграями риб-молотів, хоча ці дані, як виявляється вже теж застарілі. Розповідали, що ще сім-вісім років тому їх там дійсно можна було побачити, але зараз уже нема. Також зникли біля Балікасаґу й гігантські скати — манта. Кажуть, що вони всі виловлені на їжу місцевими рибалками. :(

= divider "GOPR3596_Fotor-EFFECTS.jpg", filters: %w{text-shadow-2 vignette-60} do
  markdown:
    # Пірнання на Боголі

    На північно-східному узбережжі Боголя розташувалося містечко Анда. Взагалі б, можна було б вважати його селом, але місцеві можуть образитися, адже в них є муніципалітет, тому будемо й ми вважати його містом.

    Навколо Анди --- численні готелі. Деякі з цих готелей цілком та цілеспрямовано присвячені підводному спорту. Відвідувачі поселяються в готелі на тиждень-другий виключно для пірнання.

= chapter do
  markdown:

    На кілька днів зупинилися в такому готелі — Блакитна Зірка — і ми. Центр пірнання в готелі „серйозний“ — з навчальним класом із партами для курсів PADI, цілим гардеропом „мокрих“ костюмів для спусків, підводного обладнання, ласт і масок. Має також один великий і кілька маленьких „baby“ човнів для підводних плавців. У готелі можна придбати як одиночні спуски, так і „паки“ по 5 або 10 пірнань. Кожного дня центр пірнання Блакитної Зірки проводить по чотири спуски - два зранку, один пообіді і нічний. Біля екватора сонце сідає рано, тому вечірній спуск почавшись о 17:30, дійсно проходить в темряві. На жаль на час, коли були заплановані наші нічні спуски, на Філіппіни йшов тайфун і вночі попірнати нам не вдалося.

    Пляжу, як такого біля готелю немає. Лише невеличкий клаптик піску вкритий водоростями навколо бетонних сходів до моря.  Якщо ви не пірнаєте, то зайнятися в такому готелі особливо нічим — крім басейну, масажу чи ресторану з більярдом.

    Вздовж узбережжя Анди — багацько цікавих підводних місць. Домашній риф Анди богатий на корали й морську живність. Водяться черепахи, кілька видів крилаток або риб-левів (англ.: Lionfish, лат.: Pterois) — увага! отруйні!, --- риби-клоуни (англ.: Clownfish) та риби-клоунові (англ.: Frogfish) --- абсолютно різні типи риб, незважаючи на схожу українську назву, а також смугасті морські змії та страшнючі на вигляд зубасті морські вугрі. Вугрі сидять із сердитим виглядом і виглядають „зубами вперед“ із нір. Довелося одного разу бачити також величезний косяк сардин, а разом з косяком великого каранга (англ.: Kingfish, Jackfish, лат.: Caranx lugubris). Каранг весь час плаває навколо сардин, ніби пастух навколо череди кіз.

  = gallery %w{IMG_3838.jpg GOPR3420.jpg GOPR3424.jpg GOPR3550_Fotor_2.jpg GOPR3587_Fotor.jpg GOPR3596_Fotor.jpg GOPR3313.jpg GOPR3279.jpg GOPR3242.jpg} do
    p Домашні рифи Анди на Боголі


  markdown:

    „Черепахове місце“ (Turtle Point) — як зрозуміло із назви, славиться морськими черепахами. Черепахи в цих місцях не просто плавають у воді — коли їх не так просто спіймати на камеру й не просто за ними ганятися, — а часто просто лежать на пісочку серед коралів на глибині біля десятка метрів. Із поверхні на десятиметровій глибині без обладнання з однією трубкою їх не так легко побачити. Зате з аквалангом нема проблем — лежачі черепахи підпускають до себе дуже близько й пододяться зовсім спокійно. Одна фото-модель дала себе і сфотографувати　і зняти на відео — позувала разом зі своїми двома рибами-прилипалами, повертаючи голову на різні боки. Плавав навколо неї кілька хвилин знімаючи з відстані в пів-метра не більше. Від ближчого знайомства мене зупинило звичайне незнання повадок черепах — якщо порушити її персональний простір, хто її зна, чи не почне вона нервувати й кусатися.

  = youtube "DQvygMmoHpY"

  markdown:

    Наш підводний інструктор у Блакитній Зірці — Річард, з місцевих філіппінців, — розповідав, що ще дев’ять-десять років тому Черепахове місце звалося Акулячим. Тут було повно китових акул, але і вони теж уже перевелися. А от черепах майже не було. Китові акули — найбільші у світі акули, але зовсім безпечні для людей. Вони належать до китоподібних, харчуються планктоном, проціджуючи його крізь зуби, як і кити.

    На зворотній дорозі з того пірнання нам також неймовірно пощастило! Уже підпливаючи до нашого готелю, помітили щось таке цікавеньке далеко в морі. Якісь чорні цяточки з’являлися і зникали понад хвилями. На відстані півтора-два кілометра від берега. Капітан розвернув човна й попливли дивитися що　ж то воно за диковинка. Диковинка виявилася мігруючою групою китів-гринд. Гринда короткоплавцева (англ.: Pilot Whale, лат.: Globicephala) — тип дельфінових, проживаючий у тропічних морях. Розміром „наші“ гринди були по приблизно 5–7 метрів („на око“), чорного кольору з округлими головами, і група їх налічувала біля двадцяти чи більше осіб. Із заглушеним двигуном ми стояли з пів-години на відстані пару сотень метрів від їхнього курсу, поки косяк не проплив повз нас у своїх справах. Неймовірне видовище!


= divider "IMG_3754.jpg", vimeo_bg: "313747802" ,filters: %w{vignette-99 text-shadow-2 sepia-60} do

  h1 Вартості пірнання

  markdown:

    Підводний спорт — недешеве задоволення. Плата інструктору, костюми, ласти, маски і акваланги. Заправка повітрям аквалангів. Човен. Але Філіппіни дають можливість „відірватися“ по повній. Вартості пірнань значно дешевшe, ніж деінде. У рази дешевше, ніж для прикладу на Окінаві. Скажімо, один спуск на Окінаві може обійтися приблизно у ту ж вартість, що і школа PADI на Панґлао.

= chapter do
  markdown:

    З двох островів --- Панґлао та Боголя --- перший з нашого досвіду дешевший. Хоча наш досвід на Боголі обмежений одним-єдиним пірнальним курортом, тому може це й не зовсім правда. Стандартно на Панґлао — у декількох різних місцях — одне пірнання разом з орендою обладнання обходиться в 1300 песо (менше 25 USD). Вартості на кінець 2018 року. Для пірнання з човна чи з берега — ціна однакова. Але, якщо треба плисти човном до іншого острова, то за човен — додаткові гроші. Для прикладу: за човен від Панґлао до Памілакана ми заплатили додаткові 2 тис. песо. На Боголі пірнання з орендою костюмів і аквалангів обходилося нам трохи понад 2 тис. з людини за спуск.

  = pull_left (photo "GOPR3073_Fotor.jpg", filters: %w{vignette-40}, caption: "Підводне плавання без ліцензії PADI, Балікасаґ"), 6 do
    markdown:
      У багатьох готелях і пунктах для пірнання також пропонують спуски з аквалангом для людей без офіційного посвідчення. Такі спуски здебільшого удвічі чи біля того дорожчі. З того, що я бачив, пояснюється це тим, що до кожного пірнальника додається персональний супроводжуючий, який плаває ззаду й міцно тримає за акваланг та направляє недосвідченого плавця. Вони плавають у парі, на одному балоні з повітрям. Турист користується головним регулятором аквалангу, а супроводжуючий — аварійним. Невелике пояснення для тих, „хто в танку“: акваланги мають два шланги з регулятором-загубником — основним і аварійним (скажімо, якщо в мене закінчується повітря, то я зможу піднятися на поверхню на повітрі напарника). Спуски для цих „парних“ плавань в основному не глибше 8–10 метрів — цілком безпечно. Варто спробувати.

  markdown:
    Але, якщо є бажання отримати і справжнє посвідчення чи удосконалити вже наявне --- теж без проблем. Майже всі кіоски пірнання пропонують курси PADI. Вартість курсів — як OWD, так і AOWD — варіюється біля 15—17 тисяч песо за курс (в межах 280 - 300 USD). По часу обидва курси OWD і AOWD --- 2 або 3 дні. Стандартно OWD курс включає в себе три спуски — один або на мілині біля берега, або в басейні, плюс два справжні спуски в морі. Advanced OWD — п’ять пірнань. Серед п’яти пірнань AOWD входить один тренувальний спуск із підводної орієнтації та навігації з компасом, одне нічне пірнання й один глибокий спуск (максимум до 30 метрів).

    Загалом, філіппінські острови — одне з найдешевших місць, де нам доводилося пірнати до цього часу. Це ж стосується й курсів PADI. Причому в місцях з надзвичайно красивою природою.


= divider "scuba.jpg", filters: %w{vignette-50 } do
  markdown:
    ## Додаткові ресурси

      Кілька сайтів, присвячених Arco Point біля Алони.

    - [Arco Point Dive Site](https://www.bohol-philippines.com/arco-point-dive-site.html)

    - [Arco Point in Panglao: The Blue Hole in a Living Wall](https://adrenalineromance.com/2017/05/02/arco-point-in-panglao-the-blue-hole-in-a-living-wall/)


    „Сардинове“ місце Напалінґ на острові Панґлао

    - [Napaling Dive](https://www.bohol-philippines.com/napaling-dive.html)
