---
layout: simple_post
title: Перший день подорожі.
series: Прикладна шінтоїстика

description: |
  Вся дорога проходить загалом вздовж моря. Десь ближче, десь далі, а після Шімідзу ― море постійно знаходиться на відстані пари сотень метрів в лівих вікнах машин. Погода чудова, чим далі від Токіо, тим блакитніше небо, і хмарки поступово відбілюються, перетворюючись із так добре знайомої суцільно-буро-сірої  токійської завіси в дещо більш повітряне і більш схоже на те, що у нас в Україні відоме під назвою «хмари». В двох словах ― відпустка почалась.

images:
  basepath: 2002/day1
intro:
  image: 18386292340_a036289980_o_Fotor.jpg
  filters:
    - sepia-80
    - text-shadow-2

---

# Перший день подорожі.

## 21 липня (2002)

Вирушили з дому зранку, і їхали загалом навмання. Знаючи тільки приблизний напрямок руху. Маршрут приблизно такий: 246 дорога ( 国道２４６, тут і далі по тексту див. примітки в словничку) до Ацуґі (厚着), далі ― швидкісна Ацуґі-Одавара, до 国道１, обминули пів-острів Ізу і через гори Хаконе до Шімідзу (清水市). Далі: по 149 дорозі, яка сама-собою перетворюється в 150.


Після Шімідзу раптово натрапили на Тошьоґу-джінджя ― храм Тошьоґу. Несподівано, тому, що після візитів до Нікко (日光) були досить впевнені, що бачили його саме там ☺. Храм Тошьоґу присвячений Токуґава Ієясу і, як водиться, ми були трохи здивовані спершу, коли почули, що Токуґава Ієясу похований тут. Бо теж саме ми чули в Нікко за добрячих кілька сотень кілометрів звідси. То де-ж все-таки він похований? Але тут була запропонована розгадка і розгадка виявляється простою ― і тут, і там похований дух Ієясу, і як зрозуміло було з пояснень, не має великого значення, де поховане тіло. В цьому приморському храмі Тошьоґу, як і в його гірському побратимі є мавзолей-тумба Ієясу, яка за побудовою дуже близько нагадує таку ж саму колону мавзолея в Нікко, тільки трохи меншого розміру.

Храм знаходиться на невисокій горі, але навіть на цій висоті вже відчувається прохолода порівняно з берегом моря. І з кам'яних сходів, які ведуть до храму  --- табличка біля входу до верхньої частини храму каже, що знизу досюди ведуть 1159 східців --- відкривається чудовий краєвид з Тихим океаном прямо перед очима і нескічненими теплицями з суницями ліворуч і праворуч.

<%= gallery %w{17951267754_71ddac9141_o_Fotor.jpg 18386186058_09c2a64acd_o_Fotor.jpg 18386432860_2a6613c012_o_Fotor.jpg 18547542436_775cfc5d54_o_Fotor.jpg 18573994315_e6a1e99014_o_Fotor.jpg 17951411954_a226ed3e6a_o_Fotor.jpg 18386216540_f36a6592af_k_Fotor.jpg 18387611299_bd495ac52f_o_Fotor.jpg 18547609546_1796a306c0_o_Fotor.jpg Fotor_Collage.jpg 17953157993_259914e4c2_o_Fotor.jpg 18386288338_4e2d3aeab6_o_Fotor.jpg 18387832719_caef40d94c_o_Fotor.jpg 18547633816_f962772673_o_Fotor.jpg
18386112740_e43fe0833f_o_Fotor.jpg 18386292340_a036289980_o_Fotor.jpg 18387918839_7e89081be1_o.jpg       18569357792_95bf7de27b_o_Fotor.jpg} -%>

Перша ніч принесла чудове відкриття. Починало вже вечоріти, а дорога ще не довела до жодного місця, де-б можна було примостити два намети і вісьмох чоловік. Дорога завела в Яйзу (焼事). Але райони навколо Яйзу виявились непридатними для таких «дикунів» як ми. Хоч покупатись і було де, але поставити намета зовсім ніде. Пляж в Яйзу незважаючи на недикунське оточення ― досить непоганий, з стоянками для машин, доволі просторий і впорядкований.

<%= photo "18387918839_7e89081be1_o.jpg" do "Приблизно в 5-10 хвилинах їзди від станції Яйзу, зовсім поруч зі станцією виявився цілодобовий онсен ― публічні ванни. Це й було нашим першим відкриттям." end -%>

В таких онсенах можна доволі пристойно переночувати. Плата за онсен помірна, якщо не сказати дешева: дорослі 1тис. йен, діти ― 500 йен. З другої ночі до 9ї ранку ― ще по тисячі з дорослих і дітей. В таких онсенах є завжди кілька ресторанів, які вночі не працюють (якщо, звичайно, не зважати на кілька двометрових газових балонів, що падають на підлогу о другій ночі). Поруч з ресторанами на ніч викладаються купи футонів (матраців), подушок і ковдр, світло в ресторані на ніч вимикається. Кожен бажаючий приходить, бере собі постіль і вкладається спати на підлозі поміж столами. Таким чином проблема ночівлі була з успіхом вирішена. За дві тисячі можна з комфортом переночувати, а заодно й помитись.
