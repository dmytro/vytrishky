---

layout: post
series: "Філіппіни. Друга подорож"
title: "Острів Малапаскуа"
description: |
  Першого разу — в грудні-січні 2018-19 — по Філіппінах ми мандрували, як казали університетські туристи, „матрасниками” — від аеропорту до готелю на таксі, з валізами, пристойними джинсами та сукнями для „виходу в люди” і таке інше. Подивившися власними очима на філіппінське життя і на екіпірування  заполонивших острови туристів, другого разу ми вирушили у мандрівку з рюкзаками та з розвіданими маршрутами для пересування автобусами, на „джипні” та човнах.


intro:
  image: IMG_1042_Fotor.jpg
  filters:
    - text-shadow-2

images:
  basepath: 2019/2019-05-24-philippines-II-malapasqua

tags:
  - Philippines
  - Cebu
  - diving
  - Asia
  - travel

---

= chapter do
  markdown:

    Першого разу — в грудні-січні 2018-19 — по Філіппінах ми мандрували, як казали університетські туристи, „матрасниками” — від аеропорту до готелю на таксі, з валізами, пристойними джинсами та сукнями для „виходу в люди” і таке інше. Подивившися власними очима на філіппінське життя і на екіпірування  заполонивших острови туристів, другого разу ми вирушили у мандрівку з рюкзаками та з розвіданими маршрутами для пересування автобусами, на „джипні” та човнах. Не переобтяжені зайвими туалетами (але шортів і майок все одно можна було би ще переполовинити, основний одяг — плавки і ласти з маскою). І не помилилися. Таким чином мандрувати Філіппінами не тільки можливо, але водночас пізнавальніше та цікавіше.

    Цього разу наші маршрути пролягли з півночі на південь вздовж острова Себу: острів Малапаскуа, п-ів Моолбоол на Себу, о-в Сікіхор, о-в Панґлао та о-в Кабілао. Загалом п’ять відвіданих місць та біля 580 км подорожей сушею і морем за два з гачком тижні.

= divider "IMG_1014.jpg", filters: %w{text-shadow-2} do
  markdown:
    # Острів Малапаскуа
= chapter do
  = pull_right google_map "https://www.google.com/maps/embed?pb=!1m18!1m12!1m3!1d106383.5334429308!2d124.04895934122614!3d11.289983445354682!2m3!1f0!2f0!3f0!3m2!1i1024!2i768!4f13.1!3m3!1m2!1s0x33a7de5deaaaaaab%3A0x67fe83313bf2a9f!2sMalapascua+Island!5e0!3m2!1suk!2sjp!4v1558684882588!5m2!1suk!2sjp" do
      p Першою зупинкою став острів Малапаска або Малапаскуа (Malapasqua) — малюсінький острівець на північ від великого острова Себу. Острів відомий своїми лисячими акулами. Про акул далі. Назва острова походить з іспанської, і перекладається як „нещаслива Паска” — іспанський корабель, який відкрив острів, розбився біля нього 25 грудня 1520 року, іспанці не могли з острова вибратися багато місяців і змушені були провести Великдень на острові, тож були не дуже раді з того приводу.

  markdown:

    Літак наш сів у аеропорту Себу близько опівночі і поки ми пройшли всі паспортні та митні контролі, поки забрали багаж, вже було по першій. Але ще перед від’їздом ми розвідали дорогу і знали, що автобуси мають ходити навіть о цій годині. Інтернет не підвів, так воно і було.  На таксі від аеропорту ми дісталися Північного автобусного терміналу де відшукали автобус, що вирушав до порту Майя. З Майя ходять човни до острова Малапаскуа, відправляючися кожних півгодини починаючи з 7ї ранку і до близько 4ї вечора.

    Майже 130 км через усю північну половину о-ва Себу автобус теліпається біля п’яти годин: не поспішаючи, підбираючи і висаджуючи пасажирів то тут, то там. З огляду на те, що перший човен відходить не раніше сьомої, поспішати нам нікуди. Неочікувано, навіть о цій годині пасажирів не так вже й мало. Всі чи майже всі сидячі місця були зайняті. Такого типу автобуси — як наші „пазіки” — тільки без вікон, без дверей. Вікна, звичайно, є. Але через спеку вони всі розчепірені навстіж, хоча вночі зовсім не так спекотно, як хотілося б. Через одну-дві години їзди в тобі внутрішня боротьба між тими кому „дує” і кому „душно” поступово схиляється до перших і ти починаєш шукати, як би його прикрити. На щастя, деякі з вікон таки вдається законопатити.

    Біля пірсу Майя на час нашого прибуття вже сидів, чекав на човна один самотній пасажир. До сьомої ранку підійшло ще пару чоловік, разом з нами двома набралося п’ятеро. О сьомій починається „окучування” нас п’ятьох. На самому видному місці пірсу встановлено плаката з інформацією: „щоб вам, любим пасажирам, було всьо класно і ніхто вас не дурив, повідомляємо, що вартість квитка на човен встановлена у 100 песо”.  На цьому теоретична частина закінчується і починається практична, яка заключається в тому, що вам повідомляють: оскільки мінімальна кількість пасажирів човна — 15 чоловік, а вас — всього п’ять, у вас є вибір: або чекати поки набереться 15, або скинутися гуртом на всі 15 квитків… Таким чином подорож на човні обходиться в 300 песо з голови, бо чекати можна невідомо скільки. (Вже пізніше, при поверненні з острова, пара австралійців підтвердила наше рішення: вони, коли їхали на острів, прочекали півтори години і, так і не дочекавшися інших пасажирів, заплатили все ті ж самі 300).
  = gallery %w{IMG_1012.jpg IMG_1018.jpg} do
    p Човен з Майя до Малапаски, прибуття. Село Лоґон та пляж Bounty Beach на Малапаска.

/ = divider ""   do
/   markdown:
/     # Пірнання з акулами
/ = chapter do

/   markdown:
/     Весь острів Малапаскуа рясніє назвами зі словом „thrasher”: Thrashser Divers, Thrasher Cove, Thrasher Paradise… Малапаскуа відомий на весь світ тим, що тут майже кожного дня гарантовано можна побачити лисячу акулу або, як вона зветься англійською, — Thrasher Shark. Ця акула з’являється і в інших місцях світу, але в жодному іншому місці не з’являється з такою регулярністю. Тому більшість пірнальників — ледь не 90% — приїзджають саме на Малапаскуа з однією метою: подивитися лисячу акулу.

/     Лисяча акула — немаленька „рибка”. В середньому досягає довжини до п’яти метрів, максимально — до 6,1м. Але, незважаючи на свої серйозні розміри, безпечна для людей. Харчується вона в основному невеличкими рибинами типу сардин. Саме спосіб харчування цієї акули і дав їй аглійську назву „thrasher”, що можна перекласти як „молотар”. Лисяча акула має довжелезного хвостового плавника — який досягає ледь не половини довжини тіла акули, — верхня частина якого схожа на лезо коси чи на шаблю. Під час полювання акула, розігнавшися врізається в косяк сардин і, діючи хвостом ніби ціпом, глушить рибу, а потім її з’їдає.

/     Лисячі акули живуть на великих глибинах: 300 до 500 метрів і, звичайно ж, там її побачити своїми очима просто неможливо. Але вони періодично спливають на відносно невелику глибину у 30 метрів і проводять там деякий час, щоб очиститися від паразитів. Тут, на тридцяти метрах, вони накручують повільні кола у воді, поки мілководні рибки поїдають паразитів на шкірі у акули. Саме в цей час їх і можна побачити.

/     Але, є одне „але”. Оскільки, нормально акули живуть на великих глибинах — в холоді і темряві, — на мілину вони піднімаються тільки дуже рано, на самому сході сонця. І як тільки сонце починає пригрівати, знову пірнають до глибин. Тож треба вирушати з готелю о 4й ранку і навіть при цьому ви матимете лиш кілька хвилин щоб побачити акул. Кому повезе — побачить аж кілька, кому пощастить менше — тільки помах одного хвоста.

/     Ще одне „але” — це тридцятиметрова глибина. До Малапаски ми мали тільки звичайний сертифікат Open Water Diver (OWD), який дає право спускатися тільки до 18 метрів.  Advanced OWD (AOWD) дозволяє спускатися на цю глибину (теоретично до 40 метрів, але в більшості — до 30), але включає аж п’ять окремих курсів, серед яких і Deep Dive. Щоб пройти весь AOWD потрібно 3-4 дні і 5 пірнань. Але AOWD побудований так, що можна проходити окремі курси один по одному, не обов’язково все зразу. Нам вдалося пройти курс глибокого пірнання на  Малапаскуа і побачити „хвостик” акули. Це наше перше глибоке пірнання було одночасно і іспитом. Через прододження кількох тестів ми спустилися на глибину на кілька хвилин пізніше за інших, і цих кількох хвилин було достатньо, щоб більшість акул повтікали. Але одну все-таки побачили.

/     На глибині оформлений „оглядовий майданчик” у вигляді амфітеатру: біля підніжжя коралової стіни у піску встановлені бетонні стовпи з натягненими мотузками між ними. Всі пірнальники мають приземлитися перед мотузками на колінах, не дозволяється використовувати ліхтарики і фото-спалахи. Все це — для того, щоб не відлякати акул.

= divider "IMG_1034.jpg"   do
  markdown:
    # Побут на острові
= chapter do
  markdown:
    Як вже згадувалося, Малапаскуа — маленький острів. З півдня, де знаходиться село, порт та центральний пляж Bounty Beach до півночі, де, як кажуть, є ще красивіший пляж (не були там, не добралися), — біля шести з гачком кілометрів.   Прибувши човном до порту (біленький пісочок, пальмочки, розніжені ресторанні відвідувачі загорають на шезлонгах і подушках на пісочку) ми вирішили, що „Скільки там того життя, ми ж туристи, а не шототам, у нас навіть рюкзаки, пройдемо якихось півтора км до нашого готелю” витягли гуглмапс і вирушили.

    Але не тут то було. Прекрасна ідилія тропічного пляжу, при зануренні в глибину острова, закінується буквально за кілька десятків метрів від пляжу. Далі починаються справжні трущоби: вузесенькі вулички завширшки в півтори людини — дві бетонні стіни, висотою понад два метри, — коли їде мотоцикл, треба влипати в стіну, щоб не зачепив, а коли тебе самого везуть на цьому мотоциклі, то треба притискати коліна і лікті, щоб не обчухратися об бетон. Тут же вздовж вуличок — якість місцеві сім’ї чи то обідають, чи то снідають цілими днями — смажать та варять щось прямо на відкритому багатті в казанках. Висить, сохне на мотузках білизна, сушаться на розвішених чи розстелених ряднах сардинки (амбре́ ще той!), тощо.

    Через 10-15 хвилин петляння: невідомо в якому напрямку іти — вулички раптово закінчуються тупиками так само раптово, як і починаються, — надибуємо якогось мотоцикліста і він пропонує нам підвезти нас до нашого готелю Thrasher Cove.

    Єдиний транспорт на Малапаскуа — це мотоцикл. Не сумнівайтеся — без коляски, з коляскою тут не розженешся. Якщо ви прибудете на острів з валізами на колесиках — це ваші власні проблеми. Добиратися до готелю буде не такою простою справою. З рюкзаками простіше — рюкзак на спину, заскакуєш позаду водія і — вперед.

    Проїзд островом — від 30 до 40 песо. Із кінця в кінець — з півдня (від села) на північ (до північного пляжу) — 40, якщо десь ближче, то може пощастити і доїдете за 30.

    Наш готель, курорт і центр пірнання — Thrasher Cove — знаходиться у північно-східній частині острова, вдалині від „бізнесового” центра острова — від села. В цьому є певні недоліки, але переваг більше. Недоліки — це відсутність „пляжної” атмосфери, розніжених тіл у шезлонгах під пальмами, запітнілого холодного скла напоїв, голосної музики вечорами… і,… власне, все. Ці ж шезлонги і запітніле скло є в нашому готелі, але хіба що з меншою присутністю розніжених тіл, бо курорт головним чином — це центр для підводного спорту і більшість людей саме цим і зайнята. Без сумнівів — пляж із біленьким пісочком теж є. Басейн — також.

  = gallery %w{IMG_1018.jpg IMG_1022.jpg IMG_1023.jpg IMG_1026.jpg IMG_1029.jpg IMG_1034.jpg IMG_1035.jpg IMG_1038.jpg IMG_1042_Fotor.jpg} do
    p Пірнальний центр і готель Thrasher Cove
  markdown:
    Курорт знаходиться на березі затоки, ізольований від зовнішнього світу кораловими горами, з приватним пляжем. Крім центру пірнання і ресторану тут також є кілька доволі пристойних котеджів з кондиціонерами з усіма зручностями.

    Але є і можливості для простішого, бюджетного відпочинку. Просто на березі пляжу — кілька простеньких бунґало з пальмового дерева. Вони — зовсім малюсінькі. Розраховані на двох чи на одного, без кондиціонерів, душ і туалет спільний — надворі поруч. Але все чисто і пристойно, в тропічному кліматі із такими зручностями проблем немає. Зате просто з бунґало — чудовий вигляд на море, і білесенький пісочок починається просто ось тут. До води — 20 чи 30 м. До речі — з відсутністю кондиціонера теж проблем ніяких, бо ввечері будиночки продуваються морським бризом, і вночі, незважаючи на денну спеку, прохолодно і часами навіть холодно.

    Крім цього є ще кілька „гуртожитків”, — великі кімнати з двоповерховими ліжками чоловік на 15-20. Ці в основному були заповнені молоддю студентського вигляду, мандручими „по-дєшовці”. Тут були переважно італійці, французи, австралійці, ізраїльтяни та інші. Цілком інтернаціональна атмосфера. До речі, і в ресторані також є розділ меню „backpackers menu” — тобто, меню для туристів з рюкзаками. Часто — ті ж самі блюда, що і у звичайному меню, але менш вишукані, менше витребеньок, тому дешевші.

    Приємно вразило відношення до навколишнього середовища. Море навколо острова — дуже чисте. І цьому є пояснення. З пластиком тут не те, щоб борються, але всіляко намагаються зменшити пластикове сміття. Можна звичайно в ресторані купити пляшку води (за 100 песо), але якщо ви у вас є власна пластикова пляшка, то вам її наповнять свіжою водою за 20 песо. Крім того, всіх пірнальників перед пірнанням просять: „Якщо під час пірнання ви побачите пластикове сміття — кульки, пляшки — будь ласка, заберіть їх з собою, викинете у смітник на березі”. І це приносить результат.

    Ще одна особливість на Малапаскуа — відсутність прісної води у водогоні. На всьому острові прісна вода — з артезіанських свердловин. Тому з метою економії в кранах та у душі тече суміш прісної і морської води. З розповідей за кілька років на острові планується побудувати опріснювач води і ситуація має покращитися. Електрика теж — з одного великого дизельного генератора.

    З часу, коли почався „бум” лисячих акул за останні кілька десятків років кількість пірнальних центрів значно виросла. Насьогодні весь південний берез зайнятий кількома десятками різноманітних готелів, хостелів. Менш освоєні північна та північно-східні частини острова. Як нам розказували, найкрасивіший пляж на острові — північний, але туди ми не добралися, просто не вистачило часу.

    # Вартості
    - автобус Себу - порт Мая 200 песо
    - човен Мая - Малапаскуа 100 песо
    - мотоцикл по острову 30-40 песо
    - курс: 100 песо ~ USD1,9
